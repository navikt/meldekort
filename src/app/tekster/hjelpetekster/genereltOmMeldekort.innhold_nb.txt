<ul>
<li><a href="#Frist_meldekort">Når kan jeg sende meldekortet?</a></li>
<li><a href="#siste_frist">Når er siste frist for å sende meldekort uten trekk?</a></li>
<li><a href="#Korrigere_kort">Kan jeg korrigere opplysningene på kortet?</a></li>
<li><a href="#naar">Når får jeg pengene?</a></li>
<li><a href="#hvor_mye">Hvor mye får jeg utbetalt?</a></li>
</ul>
<a name=Frist_meldekort></a>
<h2>Når kan jeg sende meldekortet?</h2>
<p>
Du skal sende meldekortet på fastsatt meldingsdag. Det er mandag etter perioden på kortet (mandag i uke 3).
På nav.no kan du sende meldekortet allerede den siste lørdag/søndag i perioden på kortet (lørdag/søndag i uke 2).
</p>
<p>
På "Din side" ser du når neste meldekort kan sendes.
</p>
<a name=siste_frist></a>
<h2>Når er siste frist for å sende meldekort uten trekk?</h2>
<p>
Siste frist for å sende inn meldekortet til riktig tid er mandag en uke etter perioden på kortet (mandag i uke 4) kl 23.00.
</p>
<p>
Når den vanlige fastsatte meldingsdagen er passert uten at du har sendt inn kortet, ser du siste frist for å sende inn meldekortet uten trekk i ytelsen på «Din side».
</p>
<p>
Sender du kortet senere enn dette, har du meldt deg for sent. Du mister retten til dagpenger og arbeidsavklaringspenger fra den dagen du skulle ha meldt deg (mandag i uke 3) til du melder deg igjen. Se folketrygdloven § 4-8 og § 11-7.
</p>
<a name=Korrigere_kort></a>
<h2>Kan jeg korrigere opplysningene på kortet?</h2>
<p>
Jeg har oppgitt feil antall timer på meldekortet. Er det mulig å korrigere kortet?
</p>
<p>
Før du sender kortet, ser du en bekreftelse på det du har registrert. Sjekk at opplysningene er riktige. Du kan når som helst gå tilbake og korrigere.
</p>
<p>
Etter at du har sendt meldekortet, kan du korrigere meldekortene for de ti siste ukene. Da må du klikke på meldekortet du ønsker korrigere fra oversikten over tidligere innsendte meldekort. Har du korrigert et meldekort vi allerede har beregnet vil vi vurdere om du har rett til mer penger eller om du har fått for mye utbetalt. Dette vil ta noe tid. Vi vil kontakte deg dersom vi trenger mer informasjon eller dokumentasjon. Dersom vi ikke har beregnet meldekortet du har korrigert vil vi bruke de nye opplysningene når vi beregner ytelsen din.
</p>
<a name=naar></a>
<h2>Når får jeg pengene?</h2>
<p>
Utbetaling skjer normalt 1-2 virkedager etter at meldekortet er mottatt. Dette er forutsatt at du har fått innvilget en ytelse.
</p>
<p>
På «Din side» ser du om meldekortet er beregnet eller ikke.
</p>
<p>
Er ikke meldekortet beregnet dagen etter at du sendte det, bør du kontakte NAV på 55 55 33 33 for å få avklart hva som har skjedd.
</p>
<a name=hvor_mye></a>
<h2>Hvor mye får jeg utbetalt?</h2>
<p>
Når meldekortet er beregnet, ser du brutto beregnet ytelse på «Din side».
</p>
<p>
Brutto beløp er ytelsen før skattetrekk og eventuelle andre trekk. Beløpet er beregnet ut i fra hvilken dagsats du har, samt eventuelle tilleggsopplysninger du har oppgitt på meldekortet.
</p>
<p>
Vil du ha flere detaljer om de ytelsene som er beregnet og mer om hva som er trukket i skatt eller av andre grunner, ser du det i «Dine utbetalinger».
</p>
