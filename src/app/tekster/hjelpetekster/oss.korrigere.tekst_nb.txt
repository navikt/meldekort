<p>
Jeg har oppgitt feil antall timer på meldekortet. Er det mulig å korrigere kortet?
</p>
<p>
Før du sender kortet, ser du en bekreftelse på det du har registrert. Sjekk at opplysningene er riktige. Du kan når som helst gå tilbake og korrigere.
</p>
<p>
Etter at du har sendt meldekortet, kan du korrigere meldekortene for de tjue siste ukene. Da må du klikke på meldekortet du ønsker å korrigere fra oversikten over tidligere innsendte meldekort. Har du korrigert et meldekort vi allerede har beregnet vil vi vurdere om du har rett til mer penger eller om du har fått for mye utbetalt. Dette vil ta noe tid. Vi vil kontakte deg dersom vi trenger mer informasjon eller dokumentasjon. Dersom vi ikke har beregnet meldekortet du har korrigert vil vi bruke de nye opplysningene når vi beregner ytelsen din.
</p>