<p style="color:#ee5522;">
    <b>
        Har du hjemmekontor og jobber, skal du registrere timer på vanlig måte. Har du fravær fra jobb på grunn av karantene, men får betalt lønn, skal du registrere de timene du skulle ha jobbet.
    </b>
</p>

Du skal registrere alle timene du har jobbet, både lønnet og ulønnet, også i egen næringsvirksomhet. Dette gjelder alle dager i uken, også lørdag og søndag, uansett når på døgnet du jobber.
<br>
<br>
Unntaket er dersom du får lønn for flere timer enn du faktisk har jobbet. Da skal du registrere alle timene du får lønn for.
<br>
<br>
Hvis du har en prosentstilling, må du regne den om til timer. Full stilling er vanligvis 37,5 timer i uken.
<br>
<br>
Jobber du akkurat 50 prosent, skal du registrere 18,5 timer den ene uken og 19 timer den andre uken.
<br>
<br>
Hvis du jobber turnus eller skift, skal du registrere et gjennomsnitt for turnusperioden.
<br>
<br>
Dersom du mottar naturalytelser, som fri telefon, avis m.m., skal disse ikke omregnes til timer som skal føres på meldekortet. Det innebærer at naturalytelser du mottar ikke vil påvirke dagpengene dine.
<br>
<br>
Kontakt NAV hvis du er i tvil om hvor mange timer du skal føre opp
